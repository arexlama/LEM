Jesteś technikiem audycji dla Radia, które znajduje się na ul. Wojciecha Oczki. W swojej pracy zajmujesz się poprawianiem, cenzurowaniem i edytowaniem audycji chwilę przed jej nadaniem. 
Jest 14 listopada. Dziś jedziesz do pracy wcześniej, bo twój kolega Stanisław oznajmił, że nie będzie go rano. Wsiadasz do autobusu, którym następnie dojeżdżasz do swojego miejsca pracy. Kiedy wysiadasz z pojazdu, zaskakują cię lekki przymrozek oraz porywisty wiatr, który zwiewa twoją czapkę. „Świetnie.” Prychasz do samego siebie gdy podnosisz czapkę z ziemi i wchodzisz do budynku.
Po rozebraniu się i ułożeniu na wygodnym krześle rozpoczynasz pracę. Doglądasz poprawności audycji. Wszystko idzie powoli, ale zgodnie z programem. Wzdychasz kiedy czas przełączyć prowadzącego. Przełączasz mikrofony obu,  z wyczekiwaniem patrzysz na monitor i wsłuchujesz się w dźwięk. 
„117.354! 117.354! 117.354! 117.354! 117.354! 117.354! 117.354! 117.354!”. Słyszysz komputerowo wygenerowany głos w swoich słuchawkach, a na twoim monitorze wyświetla się komunikat „ID:42”. W szoku rozglądasz się po pokoju. Wszyscy wyglądają na spokojnych? Po karku przechodzi cię zimny dreszcz. Nikt nic nie widział? Nie słyszał? Twój monitor powraca do ustawień audycji a w twoich słuchawkach znów rozbrzmiał melodyjny głos osoby za szybą studia. Zszokowany siedzisz w swoim krześle z mętlikiem myśli w głowie. Tak cię one  pochłonęły, że nie usłyszałeś znajomego z sąsiedniego biurka jak do ciebie mówił. Twój nierówny oddech wraz z panicznym poszukiwaniem pozostałości lub nawet najdrobniejszego śladu po anomalii. Nagle kolega tobą potrząsnął. Oddech utknął ci w gardle kiedy poczułeś rękę na swoim ramieniu. Dopiero do ciebie docierały słowa wypowiedziane przez mężczyznę obok.  „Przerwa się zaczęła, idziesz?”. Pokiwałeś tylko głową na tak po czym patrzyłeś jak postać odchodzi od twojego biurka.
Kiedy już wszyscy opuścili swoje stanowiska i zostałeś sam w pokoju z 69 radiami, postanowiłeś na własną rękę dowiedzieć się o co chodzi. 

Zadanie:
Ustaw odpowiednie ID radia za pomocą API.

